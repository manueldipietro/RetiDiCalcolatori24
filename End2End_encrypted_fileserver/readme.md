Proposta di progetto: File server, con supporto a gruppi di utenti, con crittografia end-to-end
La seguente proposta di progetto è nata a seguito della necessità riscontrata nello sviluppare un prototipo di piattaforma web per la gestione di dati sanitari nel corso di Laboratorio di architetture e sicurezza informatica. Infatti, i dati caricati sul server, relativi alla cartella clinica di un paziente, consultabile dal paziente stesso e da un gruppo di medici autorizzati, possono essere protetti durante il trasporto da e per il server, utilizzando ad esempio https, ma restano comunque memorizzati in chiaro sul server, a causa dell’impossibilità di avere un’unica chiave relativa ad un gruppo di utenti. Quindi l’idea è quella di superare il problema utilizzando un gestore di chiavi integrato nel file server che memorizza i documenti, permettendo a chi utilizza il server di distribuire ad ogni caricamento la chiave del server agli autorizzati a visualizzare il documento. 
L’idea consiste nello sviluppare un file server basato sul protocollo http per lo scambio di file crittografati end-to-end e la gestione delle chiave per permettere l’accesso al file ad un insieme di utenti autorizzati.
Ogni utente disporrà di una coppia di chiavi asimmetriche, una privata che sarà memorizzata sul suo dispositivo ed una pubblica che sarà memorizzata sul server, inoltre sul server sarà presente anche un bucket che servirà a gestire le chiavi per l’accesso ai file.
Quando un utente caricherà un file dovrà generare una chiave simmetrica e crittografare il file con questa, poi caricare il file sul server, e quindi inserire nel bucket di ogni utente autorizzato ad accedere al file (incluso sé stesso) la chiave simmetrica, crittografandola con la chiave pubblica associata ad ognuno degli utenti.
Viceversa, quando un utente vorrà accedere ad un file dovrà richiedere al server, il file, la chiave memorizzata nel suo bucket, decrittografare la chiave simmetrica utilizzando la sua chiave privata e quindi accedere al file decrittografandolo con la chiave pubblica appena scoperta.
Quest'idea di gestore delle chiavi dovrebbe risultare abbastanza efficiente nella distribuzione delle chiavi, ma risulta particolarmente inefficiente nel revocare l’accesso ad uno o più utenti, sarà infatti necessario in tal caso cambiare la chiave di crittografia simmetrica associata al file per garantire che gli utenti precedentemenete autorizzati non abbiano più accesso al file.
(Si inserisce uno schema nel repository per maggiore chiarezza) (-->file key.jpg)
